# Prawa człowieka

## Konstytucyjne prawa człowieka
*Każdemu człowiekowi przysługują te same prawa człowieka*

Prawa → w związku z nimi państwo musi coś zrobić dla obywatela
Wolności → swobody, prawa negatywne, oznaczają zakaz ingerowania przez państwo w daną strefę jednostki

W kontekście praw człowieka rozpatrywane są jedynie relacje jednostki **z państwem** (relacje wertykalne).
Jeśli prawa naruszane są przez innych ludzi, należy powołać się na przepisy inne niż konstytucyjne prawa człowieka.

### Cechy praw człowieka
- powszechne (uniwersalne) — przysługują wszystkim ludziom
- nienaruszalne — nie trzeba ich uzasadniać ani zmieniać
- przyrodzone — przynależą każdemu człowiekowi od urodzenia do śmierci
- niezbywalne — nie mogą zostać odebrane 

### Granice praw człowieka
Ograniczenie praw człowieka jest dopuszczalne, kiedy:
- pozwala na nie ustawa, której przepisy uwzględniają zasadę **proporcjonalności**.
- jest konieczne w demokratycznym państwie do **utrzymania ustroju**.
- służy ochronie
	- bezpieczeństwa lub porządku publicznego.
	- środowiska, zdrowia i moralności publicznej.
	- **wolności i praw inny osób**.
- nie narusza istoty wolności i praw (niemal zupełnie nie krępuje swobody korzystania z uprawnień)

### Koncepcja praw jednostki
Wybrane prawa człowieka mogą być **przynależne tylko obywatelom**, tylko kiedy są już pokryte przez prawa przynależne **każdemu człowiekowi**.
Jednak mogą istnieć prawa człowieka dostępne **tylko dla cudzoziemców** (np. prawo do azylu i ubiegania się o statut uchodźcy).

### Miejsce praw człowieka w Konstytucji
Większość praw i wolności jednostki zagwarantowanych w **drugim rozdziale** Konstytucji należy do praw człowieka (przynależy każdemu). Kilka odniesień znajduje się również w **preambule i pierwszym rozdziale**.

### Katalog praw człowieka

#### Zasady ogólne
- zasada dopuszczalności jedynie **ustawowych ograniczeń** w zakresie korzystania z praw i wolności
- zasada **nienaruszalności godności człowieka** 
- zasada **nienaruszalności** istoty praw i wolności
- zasada **równości** wobec prawa
- zasady nabycia i utraty **obywatelstwa polskiego**
- zasada zapewnienia **praw mniejszości** narodowych i etnicznych
- zasada opieki ze strony RP nad obywatelami polskimi **za granicą**
- zasada korzystania z konstytucyjnych praw i wolności przez **każdego pod władzą RP**

#### Podział praw człowieka

##### Prawa i wolności osobiste
- prawo do **ochrony życia**
- wolność od **tortur**, okrutnego, nieludzkiego lub poniżającego traktowania oraz kar cielesnych
- prawo do **nietykalności osobistej**
	- zakaz bezprawnego pozbawienia wolności
	- zasada sądowej kontroli pozbawienia wolności
	- "nie ma przestępstwa bez ustawy"
- prawo do **prywatności** i ochrony czci, oraz dobrego imienia
- wolność **komunikowania się**

##### Prawa i wolności polityczne
- wolność pokojowych **zgromadzeń**
- wolność zrzeszania się
- prawo do **składania petycji**, wniosków i skarg
- prawo dostępu do służby publicznej
- prawo do udziału w **referendum**
- czynne i bierne **prawo wyborcze**

##### Prawa i wolności ekonomiczne, socjalne i kulturalne
- prawo do **własności** oraz dziedziczenia
- wolność wyboru i wykonywania zawodu
- prawo do **nauki**
- wolność **korzystania z dóbr kultury**
- prawo rodziny do ochrony
- równy dostęp do **świadczeń opieki zdrowotnej**
- prawo **zakładania szkół** wszystkich szczebli

#### Ochrona mniejszości i języka regionalnego
Obywatele RP, którzy należą do mniejszości narodowych i etnicznych, posiadają gwarancje zachowania tożsamości innej niż polskiej, oraz prawo zakładania własnych instytucji.

Zgodnie z ustawą z **2005 r.**:
**9 społeczności** ma status mniejszości narodowej: białoruska, czeska, litewska, niemiecka, ormiańska, rosyjska, słowacka, ukraińska i żydowska.
**4 społeczności** ma status mniejszości etnicznej: karaimska, łemkowska, romska i tatarska.
**1 grupa** posługuje się językiem regionalnym: Kaszubi.

##### Zakaz dyskryminacji
- z powodu pochodzenia narodowego lub etnicznego
- istnienia organizacji głoszących nienawiść rasową i narodowościową
- obowiązek ścigania przez państwo przestępstw na tle narodowościowym
- funkcjonowanie Komisji Wspólnej Rządu i Mniejszości Narodowych i Etnicznych

##### Ochrona kultur mniejszości
Przedstawiciele mniejszości mogą tworzyć **organizacje** społeczne, kulturalne, naukowe, edukacyjne i religijne.


## Ochrona praw człowieka w Polsce
*Środki ochrony konstytucyjnych praw i wolności* są spisane w Konstytucji.

### Prawo do sądu
Każdy ma możliwość dochodzenia w sądzie naruszonych praw lub wolności.

- Nie wolno zamykać drogi do występowania do sądu w celu obrony swoich praw.
- Każdy musi **mieć dostęp do sądu** niezależnego i bezstronnego.
- Procedura sądowa musi spełniać wymogi sprawiedliwości i jawności
- Każda sprawa powinna zakończyć się wydaniem wiążącego prawnie publicznego rozstrzygnięcia.

### Prawo do zaskarżania
Każda strona postępowania prowadzonego przed organem ma możliwość zaskarżenia jego decyzji lub innego rozstrzygnięcia **do wyższej instancji**

### Prawo do wynagrodzenia za szkodę
Każda osoba ma prawo do otrzymania materialnego wynagrodzenia, jeśli **w wyniku niezgodnych z prawem działań organów publicznych** poniosła majątkową lub niemajątkową szkodę.

**Bezprawność** → również niewydanie przez prawodawcę odpowiedniego aktu normatywnego **pozwalającego na korzystanie z danego prawa konstytucyjnego**.

### Skarga konstytucyjna
Specjalnym środkiem prawnym jest skarga do **Trybunału Konstytucyjnego**, który może złożyć każdy, kogo konstytucyjne prawa lub wolności zostały naruszone.

Takie rozwiązanie ma charakter **wyjątkowy**, może być zastosowane dopiero po wykorzystaniu przez daną osobę wszystkich innych dostępnych środków ochrony prawa człowieka.

- Chroni prawa człowieka przed uszczupleniem lub zniweczeniem ich **w wyniku stosowania przepisów niektórych aktów normatywnych** (niezgodnych z Konstytucją).
- Przedmiotem skargi nie mogą być przepisy **prawa miejscowego**.

#### Orzeczenie TK
Po orzeczeniu przez TK **naruszenia konstytucyjnych norm** należy udać się do sądu lub organu publicznego z wnioskiem o **wznowienie postępowania** zgodnie z orzeczeniem TK.

#### Warunki złożenia skargi konstytucyjnej
Skargę należy wnieść:
- W ciągu **3 miesięcy** od dnia doręczenia skarżącemu ostatecznego rozstrzygnięcia
- Za pośrednictwem adwokata lub radcy prawnego, który sporządza ją na piśmie i podpisuje. (**przymus adwokacko-radcowski**)


### Prawo do wystąpienia do RPO
Każdy może ubiegać się o pomoc **Rzecznika Praw Obywatelskich**.

- W sprawach dotyczących relacji między jednostką a państwem.
- Również może **poprzeć skargę konstytucyjną**.

- RPO jest **wybierany przez Sejm RP** za zgodą Senatu RP na **5-letnią** kadencję.
- Niezależność tego organu zapewniona jest przez Konstytucję m.in. przez **immunitet**.

### Organizacje broniące praw człowieka w Polsce
- Polski Czerwony Krzyż — Zajmuje się upowszechnianiem międzynarodowego prawa humanitarnego.
- Amnesty International Polska
- Caritas Polska
- Fundacja Court Watch Polska
- Fundacja Humanitary in Action Polska
- Fundacja im. Stefana Batorego
- Fundacja Panoptykon
- Human Rights Watch
- La Strada - Fundacja przeciw Handlowi Ludźmi i Niewolnictwu

#### Amnesty International
Specjalizuje się w obronie więźniów sumienia, **ludzi bezprawnie więzionych** i prześladowanych za poglądy polityczne lub wyznawaną religię.

#### La Strada - Fundacja przeciw Handlowi Ludźmi i Niewolnictwu
Zajmuje się przeciwdziałaniem handlowi ludźmi w wielu aspektach (np. praca przymusowa czy zmuszanie do prostytucji). Udziela ofiarom **pomocy prawnej, psychologicznej i socjalnej**.

#### Helsińska Fundacja Praw Człowieka
Skupienie w Fundacji specjaliści prowadzą działalność związana z prawami człowieka, m.in. publikują opracowania naukowe i poradniki dla obywateli, udzielają pomocy prawnej, interweniują w sprawach dotyczących łamania praw i wolności.



## System strasburski
*Europejska konwencja praw człowieka* utworzona przez państwa należące do **Rady Europy**

### Rada Europy
Założona przez **10 państw** zachodnioeuropejskich, dla krajów spełniających **wysokie standardy demokracji, praworządności i ochrony praw człowieka**.
*Aktualnie (2022 r.) należy do niej 46 państw*

### ETPCz
*Europejski Trybunał Praw Człowieka*

Zasiada w nim tyle osób, ile państw przystąpiło do europejskiego systemu praw człowieka. (W 2019 r. **47 sędziów**)

#### Konwencja Praw Człowieka
Każde państwo wstępując do RE, musi podpisać Konwencję.

Złożona z **59 artykułów** została ułożona w taki sposób, aby na początku wskazywała prawa i wolności człowieka, a następnie procedury kontroli ich przestrzegania.

#### Skarga strasburska
Dostępna dla każdego, kto nie zgadza się z **np. wyrokiem sądu krajowego** w swojej sprawie.

Początkowo może być pisana w **języku urzędowym** (np. polskim), jednak po przyjęciu do dalszego rozpatrywania osoba skarżąca musi ustanowić profesjonalnego pełnomocnika w **języku angielskim lub francuskim**.

##### Dopuszczalność skargi
ETPCz co roku otrzymuje ok. 50 tysięcy skarg, dlatego istnieje ich filtr (który przechodzi jedynie **5% skarg**):

###### Zarzut naruszenia konwencji
Czy zarzuty przedstawione w skardze dotyczą naruszenia któregoś z praw ujętych w postanowieniach Konwencji?

###### Znaczący uszczerbek
Czy osoba skarżąca doznała "znaczącego uszczerbku" wskutek naruszenia jej praw?

- Odrzucenie skarg drobnych
- "Znaczący uszczerbek" → sprawy, w których doszło do ciężkiego naruszenia Konwencji

###### Wyczerpanie drogi krajowej
Czy na szczeblu krajowym osoba składająca skargę wykorzystała wszystkie sposoby odwołania się od rozstrzygnięcia?

###### Niepowtarzalność zarzutów
Czy skarga dotyczy ważnych kwestii, których Trybunał (lub inny organ międzynarodowy) **jeszcze nie rozstrzygał**?

- Ma na celu utrzymanie jednolitości orzeczeń ETPCz

###### Skarżący = Poszkodowany
Czy osoba wnosząca skargę **jest poszkodowaną**?

###### Skarga przeciw państwu
Czy skarga dotyczy zaniechania lub działania państwa albo jego przyzwolenia na naruszenie Konwencji?

- Skarga musi zostać wniesiona **przeciwko państwu**, które ratyfikowało Konwencję

###### Dowody słuszności zarzutów
Czy osoba skarżąca przedstawiła **solidne dowody** na poparcie swoich zarzutów?

- Wraz z formularzem skargi należy przekazać kopie wszystkich dowodów.
- W skardze należy dowieść, że doszło do naruszenia Konwencji.

###### Zdarzenie po ratyfikacji
Czy skarga dotyczy działań, do których doszło **po wejściu w życie Konwencji** w danym państwie?

###### Brak nadużycia prawa do skargi
Czy zamiarem skarżącego nie jest wykorzystanie prawa do złożenia skargi sprzecznie z celem tego prawa?

- Np. kiedy skarga w oczywisty sposób **wprowadza Trybunał w błąd**

###### Termin 6 miesięcy
Czy skarga została wysłana do Trybunału w ciągu 6 miesięcy od otrzymania ostatecznej decyzji w sprawie?

- Skargę należy złożyć w ciągu **pół roku** od ostatecznego orzeczenia

