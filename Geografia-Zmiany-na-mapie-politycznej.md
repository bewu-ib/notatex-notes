# Podział polityczny świata
## Państwo
**Państwo** jest podstawową jednostką podziału politycznego świata.

Trzy elementy:

-   terytorium
-   ludność
-   suwerenna władza

Kraje terytorialne posiadają wody terytorialne, pas wód o maksymalnej szerokości 12 mil morskich.

## Terytoria zależne

Terytoria zależne są obszarami o ograniczonej suwerenności, mają pewną autonomię, ale zostają w strefie wpływów innego kraju.

Często wpływy wynikają z **kolonializmu**.

## Wielkie i mini- państwa
Wielkie państwo — od 2 mln km2

Obecnie istnieje 12 wielkich państw, zajmują ponad połowę wszystkich lądów.

**Minipaństwo** (państwo mikroskopijne) - poniżej 1000 km2

Znajduje się aktualnie 44 takich państw, a najmniejszym jest Watykan.

## Liczba państw na świecie
Przyjmuje się, że na świecie jest 195 państw.

Aby istniało państwo:
-   formalnie ogłoszona **niepodległość**,
-   **uznanie międzynarodowe** (np. przynależenie do ONZ),
-   **sprawowanie realnej władzy** przynajmniej na części terytorium.

# Wpływ kolonializmu i dekolonizacji na współczesny obraz świata

#### Kształtowanie się nowego świata
Pierwsze ważne zmiany na mapie politycznej świata dokonały się w okresie **wielkich odkryć geograficznych**, na przełomie **XV i XVI wieku**.

Wraz z dotarciem Europejczyków do Ameryki, Afryki i Azji rozpoczął się proces **kolonializmu**, polegającym na:
- zakładaniu osad, 
- podporządkowaniu miejscowej ludności do Europejczyków,
- eksploatowania zasobów naturalnych.

W ten sposób powstały **imperia kolonialne** (Hiszpania, Portugalia, Wielka Brytania, Francja).
Kolonializm przetrwał **do niemal XX wieku**.

#### Skutki kolonializmu
Kolonializm miał ogromny wpływ na rozwój gospodarczy wielu regionów, a także na kształtowanie ich regionów. 

W jego wyniku:
- rozwinęło się **niewolnictwo**,
- zaszły zmiany w strukturze:
	- odmian ludzkich — wśród rdzennych mieszkańców biali ludzie,
	- wyznaniowej — wzrósł udział religii dominującej w imperium kolonialnym,
	- językowej — wprowadzano język kraju kolonizującego,
- narzucane zostały **europejskie style życia** → wypieranie elementów kultury i tradycji rdzennej ludności,
- intensywnie **eksploatowano surowce naturalne**.

#### Dekolonizacja
Rozpad kolonii i zamiana ich w niepodległe państwa, zwany **dekolonizacją** trwał bardzo długo, głównie w **XIX i XX w.** 

- Najpierw doszło do niego w **Ameryce Północnej**, w **XVIII w.** — 13 brytyjskich kolonii uległo przekształceniu niepodległe Stany Zjednoczone.
- Następnie w **Ameryce Łacińskiej**, na skutek walk przeciw Hiszpanii i Portugalii większość krajów odzyskała niepodległość.
- Po II wojnie światowej w Azji: Filipiny, Indie, Pakistan.
- Najpóźniejsza dekolonizacja była w **Afryce**, w 1960 roku powstało najwięcej krajów (17), dlatego nazwano go **Rokiem Afryki**.

##### Przyczyny dekolonizacji
- **osłabienie** gospodarcze i polityczne mocarstw kolonialnych w wyniku wojen światowych,
- podważenie idei wyższości cywilizacyjnej Europejczyków,
- przyjęcie w 1960 r. przez **ONZ** deklaracji o przyznaniu niepodległości terytoriom kolonialnym,
- wzrost **świadomości społecznej** w Europie oraz Ameryce Północnej w zakresie **poszanowania praw innych narodów** o decydowaniu o swoim losie,
- rywalizacja ZSRR i USA o wpływy na świecie po II wojnie światowej

##### Skutki dekolonizacji
- zwiększenie ilości suwerennych państw **do 140** w 1966 r. **z 55** w 1900 r.,
- odzyskanie przez nowe kraje dostępu do własnych **zasobów naturalnych**,
- utrwalenie występowania różnych odmian ludzkich, zmiany w wyznaniach i językach
- **liczne konflikty** na tle etnicznym, religijnym, walki plemienne o władze i tereny (np. Afryka),
- załamywanie się **gospodarek** niektórych krajów spowodowane często brakiem dalszego wsparcia finansowego ze strony imperium kolonialnego,
- **migracje** ludności, również do dawnych kolonizatorów, spowodowane konfliktami i upadającymi gospodarkami.

#### Dysproporcje w rozwoju państw
Niektóre państwa kolonialne zyskały na kolonializmie, jednak wiele straciło.

Państwa Ameryki Północnej, **USA oraz Kanada**, pomimo bycia państwami kolonialnymi charakteryzują się **wysokim poziomem rozwoju** oraz wysoką jakością życia mieszkańców.
Jednak w **Afryce** wiele państw utworzonych po dekolonizacji nie poradziło sobie z problemami społecznymi i gospodarczymi. W większości z tych krajów utworzono **sztuczne granice** wyznaczone przez europejskie potęgi. Przez taki podział często wybuchają krwawe **konflikty etniczne**.

##### Ocena kolonializmu
**Negatywy**:
- uniemożliwił **rozwój lokalnych społeczeństw** oraz gospodarek pozaeuropejskich, 
- doprowadzał do **walk plemiennych**,
- przyczynił się do **wyzysku miejscowej ludności** oraz **niewolnictwa**,
- ogromnej **eksploatacji surowców**.

**Pozytywy?**:
- **poziom rozwojów** podbijanych krajów był **niski**, a inwestycje krajów kolonialnych go podwyższały (np. poprzez budowę linii kolejowych).

# Integracja i dezintegracja na świecie

## Współczesne oblicze świata
Na współczesny podział polityczny świata ogromny wpływ miała dekolonizacja oraz obie wojny światowe, nowe granice zostały ustalone **po 1945 r.**

### Podział Europy na bloki
Wtedy dokonano również podziału Europy na **dwa bloki**: wschodni pod wpływem ZSRR (np. Polska, Węgry) oraz zachodni (np. Wielka Brytania, Francja, RFN, USA).

Rosnące problemy gospodarcze oraz niezadowolenie społeczne były głównymi przyczynami przemian demokratycznych na wschodzie Europy (ponad **40 lat** później).

- **W 1989 r.** w Polsce jako pierwszym kraju z bloku wschodniego odbyły się **częściowo demokratyczne wybory**.
- W tym samym roku **zburzono mur berliński**.
- **W 1990 r.** doszło do integracji Niemiec.
- Zmiany spowodowały **dezintegrację** niektórych państw wschodnich (np. ZSRR i Czechosłowacji) oraz **rozpad Jugosławii**.

## Przemiany polityczne w Europie
Na przełomie **lat 80. i 90. XX w.** Europa zyskała nowe oblicze, przez m.in. upadek bloku wschodniego oraz powstanie wielu nowych demokratycznych państw.

- Zjednoczenie Niemiec **w 1990 r.**
- Rozpad ZSRR **w 1991 r.** na 15 państw
- Rozpad Jugosławii **1991-2008 r.** na 7 państw
- Rozpad Czechosłowacji **w 1993 r.** w sposób pokojowy

**Timor Wschodni** — Jedno z najmłodszych państw, uzyskał niepodległość od Indonezji w 2002 r.
**Kosowo** — najmłodsze państwo w Europie (2008 r.)
**Sudan Południowy** — najmłodsze państwo w Afryce (2011 r.), powstał w wyniku podziału dawnego Sudanu.

## Procesy integracyjne na świecie
Dokonują się na trzech płaszczyznach:
- Politycznej — polegają na prowadzeniu wspólnej polityki **wobec innych krajów**:
	- wspólne prowadzenie **polityki wewnętrznej**, np. gospodarczej,
	- możliwość integrowania się narodów.
- Militarnej — zapewnienie państwom członkowskim **bezpieczeństwa**:
	- **zapobieganie konfliktów**, podejmowanie działań prewencyjnych, akcji rozjemczych i misji pokojowych,
	- wspólny **rozwój technologii wojskowych** i systemów bezpieczeństwa.
- Gospodarczej — ułatwienie **międzynarodowej wymiany handlowej**:
	- znoszenie barier celnych,
	- wprowadzanie **wspólnej waluty**,
	- poszerzanie rynków zbytu,
	- swobodny przepływ kapitału, towarów i usług.

Najbardziej rozpowszechnioną formą współpracy są **organizacje międzynarodowe**, również różne **organizacje pozarządowe**.

## Organizacje międzynarodowe
Obecnie działa ponad **7.5 tys. organizacji międzynarodowych**.

### ONZ
Organizacja Narodów Zjednoczonych to największa i jedna z najważniejszych organizacji międzynarodowych na świecie. 
Powstała **w 1945 r.** w wyniku decyzji **51 państw** założycielskich, dzisiaj skupia 193 kraje.

Do jej celów należą:
- zapewnienie **pokoju i bezpieczeństwa** na świecie,
- zapewnianie poszanowania **praw człowieka**,
- współpraca między narodami na rzecz **poprawy dobrobytu ludzi**,
- walka z ubóstwem.

W ramach ONZ funkcjonuje:
- WHO,
- FAO,
- UNESCO,
- UNICEF,
- Bank Światowy.

### Inne organizacje międzynarodowe

- Organizacja Współpracy Gospodarczej i Rozwoju
	- charakter **gospodarczo-polityczny**
	- 36 państw demokratycznych
- **Organizacja Paktu Północnoatlantyckiego** (*NATO*)
	- charakter **polityczno-militarny**
	- 29 państw
- Północnoamerykański Układ Wolnego Handlu
	- charakter **gospodarczy**
	- Kanada, Meksyk, USA
- **Bank Światowy**
	- charakter gospodarczy
	- udzielanie długoterminowych pożyczek krajom członkowskim
	- 189 państw
- Unia Afrykańska
	- charakter polityczno-gospodarczo-militarny
	- zacieśnianie współpracy na kontynencie, dążenie do powstania zjednoczonej Afryki
	- wszystkie państwa Afryki

## Przyczyny i skutki integracji Europejskiej
Spustoszenie w Europie po II wojnie światowej skłoniło Europejczyków do budowania wspólnoty **ponadpaństwowej**.

### Przyczyny
- Konieczność **odbudowy gospodarek** po II wojnie światowej, podnoszenie poziomu życia.
- Utworzenie **Europejskiej Wspólnoty Węgla i Stali**.
- Potrzeba budowy w powojennej Europie nowego, demokratycznego porządku opartego na zgodnej współpracy i utrzymaniu pokoju.

### Skutki
#### Pozytywne
- **Wspólny rynek UE** atrakcyjny dla inwestorów (również spoza Europy),
- Zniesienie formalności przy **przekraczaniu granic**,
- Wspólna **waluta** – euro,
- **Ochrona przedsiębiorców** z UE przed konkurencją spoza wspólnoty,
- Wsparcie rolnictwa oraz inwestycji **środkami unijnymi**,
- Zyskanie przez członków większego znaczenia na **arenie międzynarodowej**,
- Poszerzenie **praw obywatelskich** poprzez możliwość składania skarg do instytucji unijnych.

#### Negatywne
- Zbiurokratyzowana administracja unijna → **znaczne koszty**,
- Przejmowanie przez instytucje unijne znacznej części **kompetencji** członków,
- Bardzo **wysokie koszty** prowadzenia niektórych polityk (np. Wspólnej Polityki Rolnej),
- Ogromne **koszty** związane ze wsparciem państw w trudnej sytuacji finansowej (np. Grecji),
- Konieczność konkurowania mniejszych firm z krajów słabiej rozwiniętych z przedsiębiorstwami na rynku światowym,
- Zobowiązanie regionów wysoko rozwiniętych do przekazywania części swych dochodów regionom słabiej rozwiniętym,
- Wyludnianie niektórych krajów przez **migrację do bogatszych** państw,
- Nadmierna, często nielegalna migracja do krajów UE.

# Konflikty zbrojne. Terroryzm

Gdy cele państw są wspólne, często współpracują ze sobą, jednak gdy występuje rozbieżność interesów, dochodzi do konfliktów.

## Przyczyny konfliktów
Często konflikty mają dużo więcej przyczyn niż jedną, z wielu kategorii.

- Ekonomiczne:
	- Dostęp m.in. do **zasobów naturalnych** i mineralnych,
	- Dostęp do terenów lepiej **uprzemysłowionych**,
	- Długotrwały **kryzys gospodarczy**,
	- Sprzeczne interesy gospodarcze.
- Polityczne:
	- Zajęcie **terytorium**,
	- Rozpad imperium **kolonialnego**,
	- Dążenie różnych organizacji do sprawowania **władzy**,
	- Dążenie do **niepodległości**.
- Społeczne:
	- Różnice **religijne**,
	- Różnice i spory między **grupami etnicznymi**,
	- Ruchy **separatystyczne**.

### Konflikty ekonomiczne
- Turcja z Syrią i Irakiem – konflikt o wody Eufratu,
- Sudan z Egiptem – konflikt o Nil.
- Zajęcie przez **Irak** złóż ropy naftowej w Kuwejcie **w 1990 r.** → USA wypowiada wojnę.

### Konflikty polityczne
- Aneksja Ukraińskiego Krymu przez Rosję **w 2014 r.**

### Konflikty społeczne
- Indie i Pakistan – konflikt religijny o Kaszmir,
- Wojna domowa w Rwandzie **w 1994 r.** pomiędzy plemionami Tutsi i Hutu, **trwa do dziś**.

## Obszary konfliktów zbrojnych i ataków terrorystycznych

### Afryka
Od wielu lat jest areną wielu konfliktów, ze względu na wiele **granic wyznaczonych nie zważając na podział etniczny i religijny**. 

- Na trwającą od **1991 r.** wojnę w Somalii wpływ mają walki lokalnych klanów, sił rządowych oraz islamskich organizacji militarnych i terrorystycznych.
- Konflikt trwający w Sudanie ma podłoże religijne, etniczne oraz gospodarcze.

### Terroryzm
Forma walki zbrojnej, która **poprzez przemoc i zastraszanie** ma prowadzić do osiągnięcia celów politycznych, społecznych lub religijnych. Najczęściej są to zamachy bombowe, porwania samolotów, przetrzymywania zakładników, zabójstwa ważnych osób.

Cechy Terroryzmu:
- przemoc jako narzędzie wywierania **nacisku**,
- działanie w sposób **bezwzględny**,
- uzyskiwanie **rozgłosu** dla propagandowych idei poprzez akcje i ataki w mediach,
- nielegalne źródła **finansowania**,
- współpraca z grupami przestępczymi.

Wybrane zamachy terrorystyczne:
- 11.09.2001 r. – walka islamistów przeciw działaniom USA na terenie państw islamskich
	- Atak dwóch samolotów pasażerskich na budynek **WTC** w Nowym Jorku.
	- Ofiary: 3000, Ranni: 6300
- 23-26.10.2002 r. – element walki Czeczeńców z Rosją
	- Czeczeńscy terroryści atakują **Centrum Teatralne na Dubrowce** w Moskwie.
	- Ofiary: 170
- 11.07.2006 r. – konflikt między Pakistanem a Indiami
	- Zdetonowanie **siedmiu bomb** w pociągach i na peronach w Indiach, w Mumbaju.
	- Ofiary: 200, Ranni: 700
- 14.07.2016 r. – święta wojna islamistów przeciwko światu zachodniemu
	- **Wjechanie ciężarówką w tłum** na Promenadzie Anglików we **Francji, Nicei**, gdzie mieszkańcy i turyści podziwiali pokaz sztucznych ogni z okazji święta Francji. Sprawca wypadku zastrzelony przez policję.
	- Ofiary: 86, Ranni: 200

## Skutki konfliktów
Do skutków konfliktów zbrojnych należą:
- Wyniszczenie społeczeństw,
- Fale **uchodźców**, rozpad rodzin,
- Postępujące **ubożenie** społeczeństwa,
- **Głód**, niedożywienie, choroby,
- Osłabienie gospodarki, **kryzys finansowy**,
- **Izolacja** polityczna i gospodarcza,
- Niszczenie **dorobku kulturowego** i dewastacja **środowiska przyrodniczego**.

# Podstawowe wskaźniki rozwoju krajów

## Przyczyny dysproporcji w rozwoju państw

Czynniki wpływające na rozwój kraju:
- **przyrodnicze**:
	- ukształtowanie powierzchni, występowanie surowców naturalnych,
- **historyczne**:
	- dawna przynależność kolonialna,
- **kulturowe**:
	- religia w danym regionie, 
	- poziom wykształcenia, otwartość na zmiany,
- **polityczne**:
	- rodzaj gospodarki:
		- rynkowa – swoboda prowadzenia działalności gospodarczej,
		- centralnie sterowana przez organy państwowe,
	- aktualna sytuacja w kraju (wojna domowa, kryzys polityczny),
- **ekonomiczne**:
	- zasoby finansowe państwa.

Od drugiej połowy **XX wieku** dysproporcje między najbogatszymi a najbiedniejszymi zaczęły rosnąć.

## Produkt Krajowy Brutto

**PKB** jest podstawowym miernikiem ekonomicznym, to wartość rynkowa **wszystkich dóbr i usług** wytworzonych w kraju.
Do porównywania PKB jest przeliczana na jednego mieszkańca (*per capita*).

O poziomie rozwoju gospodarczego w danym kraju mówi również **struktura wytwarzania PKB** według sektorów: **rolnictwo, przemysł, usługi**.
W np. Niemczech i USA dominują **usługi**, a w państwach jak Mali czy Czad zaliczanych do grupy słabo rozwiniętych przeważa **rolnictwo**.

## Wskaźnik rozwoju społecznego

**HDI** to syntetyczny wskaźnik, który odzwierciedla różne dziedziny życia **społecznego i gospodarczego** danego państwa. Został opracowany na początku **lat 90. XX w**.

Elementami HDI są:
- oczekiwana **długość trwania życia** – kondycja zdrowotnej obywateli danego kraju,
- **edukacja** – zdolność państwa do kształcenia obywateli:
	- **oczekiwana** liczba lat edukacji,
	- **średnia** liczba lat edukacji w wieku 25+,
- **dochód narodowy** w przeliczeniu na osobę – zamożność obywateli.

HDI używane jest przez wiele organizacji związanych z **ONZ**, na jego podstawie kraje świata zostały podzielone na **cztery grupy**: bardzo wysoki, wysoki, średni, niski poziom rozwoju.

## Wielokryterialny wskaźnik ubóstwa

**MPI** jest wyliczany przez **ONZ** dla krajów o najniższych HDI. 
Badania dotyczą **trzech kluczowych elementów**:
- zdrowie,
- edukacja,
- standard życia (np. wyposażenie gospodarstw domowych w elektryczność).

MPI dotyczy około **100 krajów**, w których ubóstwo dotyczyło aż **1.3 mld ludzi**. W grupie państw najbiedniejszych dominują kraje **afrykańskie**.

## Cechy państw o różnym poziomie rozwoju społeczno-gospodarczego

#### Kraje o wysokim poziomie rozwoju
- wysoka wartość PKB per capita (powyżej **15 tys. USD**),
- dominacja **usług** w tworzeniu PKB,
- wysoki udział w społeczeństwie **osób starszych**,
- brak głodu, dostęp do produktów,
- wysoki poziom **wykształcenia**,
- rozwinięty przemysł zaawansowanych **technologi**.

#### Kraje o średnim poziomie rozwoju
- średni poziom PKB per capita (**2-15 tys. USD**),
- znaczny udział usług w tworzeniu PKB, stosunkowo wysoki udział **przemysłu i rolnictwa**,
- rosnący udział w społeczeństwie **osób starszych**,
- niewielka ilość osób niedożywionych,
- rosnący udział osób z **wykształceniem**, **utrzymujący się analfabetyzm**,
- rozwój przemysłu przetwórczego i technologi.

#### Kraje o niskim poziomie rozwoju
- niski poziom PKB per capita (poniżej **2 tys. USD**),
- dominacja **rolnictwa i przemysłu** w strukturze PKB,
- niewielki udział w społeczeństwie **osób starszych**,
- znaczny udział osób **głodujących**,
- niski poziom **oświaty**, znaczny odsetek **analfabetów**,
- zacofany technologicznie przemysł wydobywczy.
