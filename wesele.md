# Wesele

Utwór jest **diagnozą polskiego społeczeństwa**, chce odpowiedzieć na pytanie, czy jest **szansa na niepodległość**.

Wesele jest to dramat:
- **narodowy** (pod względem *tematu*),
- **symboliczny** (pod względem *koncepcji*),
- **modernistyczny**/młodopolski – dąży do stworzenia **sztuki totalnej**.

Czas dramatu (*noc listopadowa*) została wybrana ze względu na *datę bliską rzeczywistemu weselu* oraz **tradycję powstańczą** (powstanie listopadowe).

Przez dramat **uwaga widza skierowana jest poza scenę** – prawdziwe przyjęcie dzieje się poza nią. Celem „Wesela” było **obudzenie świadomości widzów**, przeżycie przez nich **katharsis**.

## Dekoracje

W *Dekoracjach* można zauważyć **syntezę różnych sztuk**:
- Chata – opisana okiem **malarza**;
- Dźwięk – opisany przez **poetę** – widać *instrumentację głoskową*;
- Kostiumy – opisuje **człowiek teatru**;

Rekwizyty mogą również świadczyć o *różnym pochodzeniu gości*:
- uszeregowani święci na ścianie → pochodzenie **chłopskie**;
- **żydowskie** świeczniki;
- szable → **szlachta**;

W *Dekoracjach* po raz pierwszy **jako otulony krzew** pojawia się **chochoł**. 

W chacie znajdują się dwa wizerunki Matki Boskiej: Częstochowskiej i **Ostrobramskiej**. Wizerunek *ostrobramski* nawiązuje do Ostrej Bramie na Litwie, a więc i do **Polski Obojga Narodów** – *zjednoczenia narodów*.

Wiszący obraz z *1840 r.* przedstawia **romantyzm**.

```ad-hint
title: Instrumentacja głoskowa

Dobór słów w tekście w taki sposób, aby poprzez bliskie sąsiedztwo powtarzających się podobnych głosek nadać mu szczególną wartość brzmieniową.
```

## Podział na akty

Wesele zaczyna się **in actu** – w połowie rozmowy/fabuły.

### Akt I – komedia realistyczna

Pierwszy akt jest *realistyczny*, składają się na niego **rozmowy okolicznościowe**.

Cały akt pokazuje **brak komunikacji** pomiędzy postaciami – rozmowy są *o niczym*. Już *pierwszy dialog* pokazuje brak zrozumienia. Wyspiański sugeruje, że dla dobra narodowego **trzeba widzieć pojedynczych ludzi** – indywidualizm.

```ad-hint
Inteligencja to **potomkowie** szlachty (która już nie istnieje - skończyła się w "Panu Tadeuszu")
```

### Akt II – konwencja symboliczna

W *drugiej scenie* wybija **północ** – godzina widm.

Jest to akt *symboliczny* – występują w nim **widzenia**.

### Akt III

Jest to akt *realistyczno-symboliczny*. Głównym jego elementem jest **czekanie**.

Sceny 33-37 są **scenami symbolicznymi**.


## Zjednoczenie społeczeństwa?

Dawne konflikty chłopów z wyższymi klasami (*rabacja galicyjska*, *pańszczyzna*) wydają się, że zanikają przy *wspólnej sprawie*. Jednak Wyspiański pokazuje, że **chłopomania nie jest rozwiązaniem** na zjednoczenie, jest to *fałszywa droga do pojednania*. 

Do prawdziwego zjednoczenia potrzeba **poznania** – którego bardzo brakuje.

### Chłopi i inteligencja?

Przeszłość (**rabacja galicyjska**) + stereotypy + niesłuchanie + różnice → wszystkie te elementy składały się na **brak komunikacji** pomiędzy gośćmi, a co za tym idzie **braku zrozumienia** i zjednoczenia.

### Żydzi i Polacy?

Rachel – wyzwolona żydówka:
- pośrednik pomiędzy *rzeczywistością* a *światem snów*;
	- **imię** → symbol – Rachel w *Starym Testamencie* to **matka opłakująca dzieci**;
- niedoceniona *róża*, pogardzana → poskarży się innym kwiatom w ogrodzie – **zaprosi chochoła** – korowód widm;

Żyd – **ironiczny komentator**

### Dojrzałość kontra niedojrzałość

W samej *inteligencji* występuje konflikt – **postawy dojrzałej** z niedojrzałą. Postawa niedojrzała to ta związana z *dekadentyzmem* i *myśleniem życzeniowym* o odzyskaniu niepodległości.

### Elity polityczne

Do elit w utworze należą *Gospodarz* oraz *Dziennikarz*. Jednak oboje zostają skompromitowani (Dziennikarz przez Stańczyka, a Gospodarz przez zadanie Wernyhory).

### Narodowe bałamucenie

Przodkowie Gospodarza i Pana Młodego zostali **brutalnie zabici** w trakcie *rabacji galicyjskiej*. Po obu tych postaciach widać, że nie są w stanie tego wybaczyć, **boją się uzbrajać chłopów**. Jednak Gospodarz według *planu Wernyhory* musi to zrobić, pokazuje to *ambiwalencję*.

```ad-hint
title: Ambiwalencja

Współwystępowanie przeciwstawnych cech lub elementów
```

*Dziad* – ponury kruk – podejmuje rozmowę o **rabacji galicyjskiej**.

*Żyd* oskarża Pana Młodego o **narodowe bałamucenie się**. Ma wtedy na myśli **oszukiwanie się**, że zgoda w narodzie nastąpiła.

## Kompromitacja bierności

Wesele jest utworem krytykującym i kompromitującym idee **biernego odzyskania niepodległości** oraz **dekadentyzmu**.

```ad-note
title: Dekadentyzm
Bierność, poczucie bezsensu życia, bezradność, niezdolność do działania, melancholia, przekonanie, że świat spodka niechybny upadek.
```

Mit, kultura kształtuje wybory i życie.


## Literatura „Młodej Polski”

W modernizmie pojawiał się **dekadentyzm**, przekonanie o nieuchronnej zagładzie. Katastrofizm widać np. w wierszach autorstwa *Kazimierza Przerwy-Tetmajera* (Gospodarz w „Weselu”).

### Sztuka dla sztuki

Stanisław Przybyszewski („Confiteor”) jest polskim przedstawicielem idei **sztuki dla sztuki**.

Wedle tego hasła **społeczne zaangażowanie sztuki to nie sztuka**. Sztuka nie ma na celu budzenia społeczeństwa, ale ma na celu być sztuką. Artysta ma być **kapłanem** i tłumaczem zagadki, a sztuka **religią**.

Idea artysty jako **tłumacza zagadki** ważna również była w *romantyzmie* i *modernizmie*. Tajemnicą, która miała odkryć w człowieku to, co nieznane i ukryte, w literaturze modernistycznej były **symbole**.

```ad-hint
literatura modernistyczna = literatura "Młodej Polski"
```

Modernizm często nazywany jest *neoromantyzmem* (aczkolwiek neoromantyzm to oddzielny nurt trwający 1890-1918) przez duże podobieństwo do romantyzmu.

### Dzieło uniwersalne

Celem *młodopolanów* było **stworzenie sztuki totalnej**, dzieła uniwersalnego, które:
- łączy przeszłość, teraźniejszość i przyszłość – ale sprawy społeczne nie;
- łączy różne formy i dziedziny;
- współpraca muzyków z poetami:
	- powstanie **poematów symfonicznych** Straussa;
	- rozwinięcie **opery**;
	- poematy symfoniczne i opery → *główne gatunki modernizmu*;
	- poprzez *łączenie zmysłów* dojść można do **tajemnicy**;
- przykładem obraz „Krzyk” – słychać krzyk;

Norwid – nierozumiany wcześniej, przez młodopolan uwielbiany – jego utwór *„Fortepianie Chopina”* jest przykładem **sztuki przyjmującej na raz różne kształty**.

Muzyka modernistyczna często było *kakofoniczna*, **nie miała być ładna**, miała coś przekazywać.

```ad-hint
title: Libretto
Libretto – tekst stanowiący podstawę dzieł sceniczno-muzycznych, takich jak opera.
```

### „Teatr ogromny” Wyspiańskiego

Teatr w modernizmie stał się **połączeniem muzyki i literatury**.

**Ryszard Wagner** - wpływa na teatr i jego koncepcję Wyspiańskiego poprzez:
- **dramaty muzyczne**;
- połączenie **muzyki, słowa i plastyki**;
- użycie *mitów starogermańskich* – rezygnacja z *mainstreamowych* mitów greckich, wybiera te bliskie sobie.
	- **„Homer ucywilizował mitologię grecką.”**
- wtajemniczenie w zagadkę – **tajemnicę bytu**;

```ad-hint
title: Konflikt tragiczny

trwoga + litość -> katharsis - oczyszczenie
```

**Dramaturgia skandynawska** (Ibsen, Strindberg) również pomogła w tworzeniu *„Teatru ogromnego”*. Polega na:
- **realizmie**:
	- *Balzak*;
	- „Zwierciadło przechadzające się po gościńcu. To odbija lazur nieba, to błoto przydrożnej kałuży”;
- **naturalizmie**:
	- *Zola*;
- odkrywaniu **mrocznych sekretów**;
- nawiązuje do instynktu – pesymistycznie;
- **symbolach**;
- zwykłych, **domowych rozmowach, które odsłaniają złożone życie psychiczne**;

Dramaturgia skandynawska stworzyła *dramat mieszczański*, który:
- wymyślił **przebijanie czwartej ściany**;
- pokazywał **hipokryzję** mieszczan – eleganckie domy na zewnątrz okazywały się w środku wypełnione brudem i przemocą;

Przykładem takiego dramatu jest *„Dom lalki” Ibsena*:
- W domu jest obecna przemoc wobec żony, **której ona sama na początku nie zauważa.**
- Przekazuje, że **aktualne normy prowadzą do zniewolenia**.

Inny dramat Ibsena „Dzika kaczka” przedstawia pytanie: **„Czy prawda jest zawsze wartością?”** Ibsen przedstawia człowieka jako chętnego do **życia w wygodnej iluzji**.

**Teatr symboliczny** był trzecim elementem „tworzącym” *Teatr ogromny*.

„Ślepcy” i „Wnętrze” Maeterlincka są jego przykładem – nie występowały w nich **zdarzenia sceniczne** → **jedynie atmosfera**, nastrój. Do tworzenia gęstniejącej atmosfery potrzebne są **rekwizyty** – symbole. Nastrój przedstawia również stan psychiczny postaci (np. widma w „Weselu”).

W teatrze symbolicznym nawet **bohaterowie** mogą być symbolami. Podąża za romantyczną ideą *słuchania tych, co według świata, nie mają o nim wiedzy* – starców, dzieci.

## Chłopomania lekarstwem?

Powszechną ideą w przełomie XIX i XX wieku był **dekadentyzm**. Dekadenci niewidzący sensu, a jedynie nieuchronny koniec, szukali lekarstwa na *wsi*. Wiejska natura, **prosta siła i brak niechęci** przemawiały i zachęcały ich do *przesadnej fascynacji się* wiejskim życiem (**bez głębszego poznania go**).

## Symbole

Symbolami w „Weselu” są *przedmioty*, *postaci*, *sceny* (obrazy, finał) oraz *zdarzenia* (np. chocholi taniec).

- róg → czyn narodu;
- taniec chocholi – odwrotność planu Wernyhory → demoniczność;
- Gospodarz → Kazimierz Przerwa-Tetmajer → chłopomania, nieudana elita;
- Poeta → dekadenta;

*Błędne koło* było motywem literackim Młodej Polski, Malczewski namalował obraz o tym samym tytule mocno związany z „Weselem”.

```ad-hint
title: Malczewski zniewolony

Malczewski uważał się za zniewolonego zawodowo, musiał podejmować w pracach sprawy narodowo-wyzwoleńcze.
```

```ad-hint
Pierwsze sceny, jakie Wyspiański napisał, były scenami symbolicznymi.
```

# Widma – osoby dramatu

**Widma** w utworze to **ucieleśnienia stanu psychicznego** postaci. Zapowiada to *chochoł* od razu po przyjściu – *„Co się komu w duszy gra, co kto w swoich widzi snach”* – jest to *oniryzm*.

Gospodarz przed przyjściem widm, zapowiada je: *„Tak się w każdym z nas coś burzy”*.

Przyjście widm udowadnia racje *Rachel*.

Wyspiański w swoim obrazie „Chochoły” przedstawił człekokształtne krzewy jeszcze przed wydaniem *„Wesela”*.

Postaci przestrzegające i oczyszczające jako widma pojawiły się już w „*Dziadach II*”.

### Chochoł

Chochoł jest to **róża** – naród, a w lit. życie + **jej osłona** – snopek słomy → ochrona narodu. Z tego powodu można go interpretować na dwa sposoby:
- jako symbol **marazmu narodowego** – niemocy → chochoł *demoniczny*;
- jako ktoś, kto **zatrzymuje naród, bo nie jest jeszcze gotowy** – **ochrania go**;

Optymistyczna wersja chochoła **budzi świadomość o aktualnej niemocy** i analizuje jej przyczyny.

**Piękne obrazy zwalniają z myślenia** – **zasłaniają wady**, których przeoczenie prowadzi do katastrofy, dają **automatyczne role**.

## Wernyhora

Wernyhora pochodzi z **dramatu Słowackiego** – z „Sen srebrny Salomei”. Dramat ten był jednym z jego późniejszych utworów, a więc był **dramatem poetyckim genezyjskim** – trzymał się zasad *„Genezis z ducha”*:
- łączy filozofię narodowo-wyzwoleńczą z własną ideą genezyjską;
- używa **rozwiązań genezyjskich**;

W „Srebrnym śnie” widzimy *Wernyhorę stojącego na pobojowisku po walce polsko-rosyjskiej przeciwko Kozakom*. Cały dramat chce pokazać winę polską w **pacyfikowaniu kozactwa** i uzasadnić zabory jako **karę, pokutę** za zło przeciw Kozakom. Według dramatu dopiero **po odpokutowaniu winy jest możliwa niepodległość Polski** – wtedy pojawi się Wernyhora i poprowadzi naród do niepodległości.

Z powodu właśnie tej przepowiedni **Gospodarz czeka na Wernyhorę** – ma nawet jego portret w domu. Jednak mimo to, *nie może go rozpoznać*, co tylko udowadnia jego **niekompetencję**. Wernyhora, aby pomóc Gospodarzowi w rozpoznaniu go, opisuje scenę z „Sen Srebrny Salomei”, gdzie *widzi przyszłość* (prawą ręką ją pokazuje, a lewą zasłania).

Rozmowa Gospodarza z Wernyhorą → **symbol idei wielkiego narodowego czynu** – koncepcji romantycznej na wyzwolenie narodu.

Wernyhora może być jednak zinterpretowany jako **negatywna postać** – przychodzi w korowodzie widm **razem z chochołem** – wtedy róg mógłby być jedynie *majakiem, mitem* mającym na celu uśpienie narodu → „mity upupiają naród”.

